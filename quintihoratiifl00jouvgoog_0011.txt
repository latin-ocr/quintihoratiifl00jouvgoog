HoRATn VITA.

 

Natus est HoratiuS, anno ab urbe condita 689, Venusiae
in Apulia , patre libertino, at locuplete, a quo Romam du-

ctus , et inter senatorum equitumquepue'ros liberaliter est
educatus. Annos natus admodum 19, Athenas petiit. lbi

· philosophiae operam dabat, quum BrutuS, Caesare percusso,

fugiens in Macedoniam, illum Athenis abstraxit, et mili-
tum tribunum in suo exercitu esse jussit. Commisso ad
Philippos praelio, in quo caesus est Brutus , fugam arripuit
Horatius3 ac Romam, facto ad Palinurum ltaliae promon-
torium nauti-agie, vix appulit. Mox, inopia cogente, versus

factitare coepit , quos legerunt Virgilius et VariuS, poeta-
rum in urbe tum principes, ac Maecenati, viro nobili,

summa apud Augustum gratia, et eruditorum patrono,
laudavere. Is Horatium vocat, probat, ac paucis post men-
sibus in suorum numero esse jubet: simulque ipsi veniam
ab Octavio Caesare, qui postea Augustus dictus est , impe-
trat, quod Bruti et Cassii partes secutus esset. Fuit ipsi
quoque Augusto carissimus et acceptissimus, Obiit anno
aetatis 57, U. C. 746, eodem quo MaecenaS, juxta quem in
Esquiliis conditus est. Quod ingenium, qui moreS, quae
religio viri fuerit, e scriptis patet. Corpore obesum , bre·
vem , lippum , praecanum , ipse se fuisse commemorat.

